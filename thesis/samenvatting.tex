\chapter*{Samenvatting}
\addcontentsline{toc}{chapter}{Samenvatting}
\markboth{Samenvatting}{Samenvatting}

Dit proefschrift, getiteld \emph{Context as Linguistic Bridges}, richt zich op het onderzoeken van de rol van context in
automatische vertaalsystemen. Het achterliggende idee is dat de context waarin een woord of zinsnede zich bevindt
belangrijke informatie biedt om dat woord of die zinsnede te kunnen vertalen; het helpt om ambiguïteit op te lossen.

Neem, bijvoorbeeld, het Nederlandse woord ``bank'', dit kan een financieel instituut betekenen of een bank om op te
ziten. In zinnen zoals ``Ik zet mijn geld op de bank'' en ``De hond mag niet op de bank'', helpt de context ons om de
juiste betekenis te identificeren. Het automatisch identificeren van de juiste betekenis van een woord, wordt met een
Engelse term  Word Sense Disambiguation (WSD) genoemd. In dit proefschrift onderzoeken we een technieken om dit te doen.
Vervolgens proberen we deze oplossingen te integreren in een automatisch vertaalsysteem. Het is namelijk zo dat als we
deze woorden zouden vertalen naar bijvoorbeeld het Engels, we een andere vertaling krijgen bij een andere betekenis. In
dit voorbeeld zouden we respectievelijk ``bank'' en ``sofa'' of ``couch'' krijgen.

We onderzoeken twee bepaalde technieken om twee verschillende problemen op te lossen en proberen deze dan te
combineren: Geheugen-gebaseerde classificatiesystemen blijken succes te hebben bij Word Sense Disambiguation, en
frase-gebaseerde statistische vertaalsystemen waren ten tijde dat ons onderzoek begon de beste oplossing voor
automatische vertaling (maar zijn inmiddels gepasseerd door diepe neurale netwerken). Deze twee technieken combineren we
om de volgende hoofdvraag te beantwoorden:

\begin{quote}
\emph{In hoeverre kunnen we automatische vertaling verbeteren door contextinformatie uit de brontaal mee te nemen?}
\end{quote}

Dit onderzoek slaat ook nog een extra zijspoor in door een apart soort vertaalprobleem te beschouwen, namelijk het vertalen
van een woord of zinsnede in een anderstalige context. Dit is een fenomeen wat ook wel als codewisseling bekend staat. Neem
bijvoorbeeld een fransman die Nederlands (L2) probeert te spreken maar niet geheel de juiste woorden kan vinden en
daarom voor een deel terugvalt op zijn moedertaal (L1): ``Ik ga .. eh.. \emph{rentre à la maison}... omdat ik moe ben''.
We proberen dit L1 fragment in een L2 context automatisch naar L2 om te zetten.

Gerelateerde vragen die we naast onze hoofdvraag stellen zijn:

\begin{itemize}
\item \emph{Welke contextinformatie is het meest effectief?} - Welke informatie uit de context in de brontaal draagt het
    meeste bij tot een juiste vertaling?
\item \emph{In hoeverre is niet-linguïstisch geïnformeerde informatie voldoende?} - We willen zo dicht mogelijk bij de
    brontekst blijven, zonder al te veel extra linguïstische informatie zoals woordsoort en lemma toe te
    hoeven voegen. We onderzoeken wel wat voor een verschil bepaalde soorten linguïstische verrijking uitmaakt.
\item \emph{Hoe kunnen classificatiesystemen geïntegreerd worden in automatische vertaalsystemen?} - Er zijn
    verschillende manieren waarop deze integratie gedaan kan worden en verschillende keuzes te maken, we onderzoeken er een aantal.
\end{itemize}

We moeten uiteindelijk concluderen dat de integratie van context-gevoelige classificatiesystemen in een automatisch
frase-gebaseerd statistisch vertaalsysteem niet leidt tot enige significante verbetering, in tegenstelling tot onze
aanvankelijke hypothese. Dit doet an sich geen afbreuk aan het feit dat contextinformatie in de brontaal nuttige
informatie oplevert voor classificatie, zoals we in ons WSD onderzoek aantonen, maar het betekent dat het expliciet
modelleren van deze informatie in een automatisch vertaalsysteem geen meerwaarde. We leiden daaruit af dat er al voldoende van deze informatie impliciet beschikbaar is in deze bestaande modellen.

